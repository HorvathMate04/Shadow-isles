<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Viego</title>
    <link rel="stylesheet" href="https://stackpath.bootstrapcdn.com/bootstrap/4.1.3/css/bootstrap.min.css" integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO" crossorigin="anonymous">
    <link rel="stylesheet" href="style.css">
</head>
<body class="bg-dark">
    
<div class="viegoháttér">
        <h1 class="címsorok">Viego, a letaszított király</h1>
        <img class="képek" src="img/viegokép.jpg">
        <p class="szövegek">Kevesen hallottak a tengereken túli keleti királyságról, amelynek neve mára éppúgy a feledés homályába veszett, mint a partjait szegélyező romok. Még kevesebben hallottak fiatal és balga uralkodójáról, akinek szerelme a királyság végzetét okozta.

            Ezt a ma is mindenkire veszélyt jelentő férfiút úgy hívták: Viego.
            
            Uralkodócsaládja második sarjaként Viego nem arra született, hogy király legyen. Ehelyett egész életében kényelem vette körül, amely önteltté és önzővé tette. Ám bátyja hirtelen bekövetkező halálakor Viego, kinek sem különösebb kedve, sem érzéke nem volt az uralkodáshoz, hirtelen arra eszmélt, hogy egy birodalom élén áll.
            
            Rangja és pozíciója még így sem kötötte le igazán – legalábbis egészen addig, amíg meg nem ismerkedett egy szegény varróleánnyal, Isoldével. A lány szépsége úgy megbabonázta, hogy a király azonnal felajánlotta neki kezét. Így történt, hogy korának egyik leghatalmasabb uralkodója férjül ment egy parasztleányhoz.
            
            Varázslatos szerelem szövődött kettejük között, és Viego, aki korábban saját magán kívül nemigen törődött senkivel, egész életét a lány boldogságának szentelte. Elválaszthatatlanok voltak – őfelsége alig mutatkozott Isolde nélkül, akit ajándékokkal halmozott el, és jelenlétében semmi más nem vonhatta el figyelmét.
            
            Viego szövetségeseit ette a méreg. A kormányzásra fittyet hányó, gyengekezű király ellen néhányan titkos összeesküvést szerveztek, hogy még azelőtt véget vessenek uralmának, hogy igazán elkezdődhetett volna. Népe ellenségei pedig megérezték: eljött az ő pillanatuk. A viperák szép lassan körbevették.
            
            Egy nap mérgezett tőrrel törtek az életére. A király éber testőrei azonban közbeléptek, így a tőr célt tévesztett – hogy aztán Isoldét sebezze meg.
            
            A méreg szinte azonnal hatott, Isolde pedig pusztító kábulatba esett. Viego tehetetlen dühvel nézte végig, ahogy felesége állapota apránként romlik. Dühében és kétségbeesésében kincstára utolsó aranyát is felesége megmentésére költötte.
            
            Mindez azonban mit sem ért. Isolde párnák között halt meg, Viego agyát pedig elborította a téboly.
            
            Ellenanyag utáni hajszája elkeseredett őrületbe csapott át. Képtelen volt elfogadni felesége elvesztését, és királysága minden kincsét, a legutolsó garasig, feláldozta a kutatásra, csak hogy visszaszerezhesse őt. Ahogy a vidéken eluralkodott a káosz, Viego bezárkózott halott felesége tetemével, ellenségessé és erőszakossá vált.
            
            Egy napon aztán fülébe jutott egy legenda az Áldott-szigetekről, hogy azok vize bármilyen betegségre gyógyírt jelent. Hatalmas seregével lerohanta a békés országot, és kardélre hányt mindenkit, aki az útjába állt. Amikor végre elérte a belső szentélyt, a gyógyító vízbe helyezte feleségét. Isoldének vissza kell térnie hozzá, bármekkora pusztítást is hozott érte a világra. Bármi áron.
            
            És egy pillanatra valóban vissza is tért.
            
            Isolde a harag borzalmas árnylidérceként emelkedett ki a vízből, és fájdalmában, dühében és értetlenségében, hogy kiszakították a halálból, megragadta Viego mágikus pengéjét, és a király szívébe döfte. A vizek mágiája birokra kelt az ősi kard erejével, a hatalmas energia pedig kitört a teremből, végigsöpört a szigeteken, és mindent, amihez hozzáért, gyötrődő, de tudatánál maradó élőholttá változtatott.
            
            Viego azonban minderre egyáltalán nem emlékszik. Királysága lassan romba dőlt, győzedelmes népek emelkedtek fel, majd hullottak vissza a porba, idővel még a neve is feledésbe merült... egészen addig, míg ezer évvel a halála után Viego vissza nem tért. És ezúttal nem fog elbukni.
            
            Elméjét ugyanaz a veszélyes megszállottság köti béklyóba halálában is, és minden tettének, kívánságának és bűnének mozgatórugója ma is megingathatatlan, tébolyult szerelme. A halálos Fekete Köd szabadon bugyog fel összetört szívéből, elszakítva az élettől mindent, amihez hozzáér. Így bolyong Viego a világban, nyomában a köddel, és keresi a módot, hogy Isolde ismét mellette lehessen.
            
            Légiók pusztulnak el lábai előtt, hogy szolgálatában ismét felemelkedhessenek, az élő sötétség kontinenseket nyel el, a világ pedig megfizet minden boldog pillanatért, amelytől megfosztott egy ősi uralkodót, aki megadta magát a mindent felemésztő szerelemnek. Fittyet hány a maga körüli pusztításra, csak Isolde arcát láthassa ismét.
            
            Birodalma a rettegés.
            
            Szerelme örök.
            
            És amíg Isolde vissza nem tér hozzá, az egész világ a Letaszított király lábai előtt hever.
            
            </p>
            <div>
                <h2 class="skinszöv text-danger">További kinézetei:</h2>
                <img class="viegoskinskin" src="img/viegoskin.jpg">
            <div class="animációk"> 
                <h2>Animáció(k) amikben szerepel:</h2>
                <a href="https://www.youtube.com/watch?v=uRVmb4pD5-k">A romlás | A 2021-es szezon animációs videója</a>
            </div>
            </div>
            <a id="vissza" href="index.html"><button type="button" class="btn btn-secondary">Vissza a főoldalra</button></a>
    </div><footer class="footer">
        <p>Horváth Máté</p>
        <p>2020 02.27-28</p>
</footer>
</body>
</html>
<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>mordekaiser</title>
    <link rel="stylesheet" href="https://stackpath.bootstrapcdn.com/bootstrap/4.1.3/css/bootstrap.min.css" integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO" crossorigin="anonymous">
    <link rel="stylesheet" href="style.css">
</head>
<body class="bg-dark">
    
<div class="mordeháttér">
        <h1 class="címsorok">Mordekaiser, a vaslidérc</h1>
        <img class="képek" src="img/mordekaiserkép.jpg">
        <p class="szövegek">Egy letűnt korban a rettegett hadúr, Sahn-Uzal dúlta fel az északi pusztaságot. Sötét hitétől vezérelve minden útjába kerülő törzset és települést elpusztított, hogy a vérből és a halálból felépítse új birodalmát. Amikor halandó léte a végéhez közeledett, nagy elégedettséggel gondolt arra, hogy kétségkívül az örökkévalóságig szóló helyet szerzett magának az istenek asztalánál a dicsőséges Csontok Csarnokában.

            A halál után azonban se csarnok, se dicsőség nem várt rá. Ehelyett Sahn-Uzal egy üres, szürke pusztaságban találta magát, amelyet sosem oszló köd takart, és zavaros suttogások töltöttek be. Olykor más elveszett lelkek is a közelébe sodródtak, ezek a szellemeknél alig kivehetőbb alakban rótták saját elátkozott útjukat az örök feledésben.
            
            Sahn-Uzal forrt a dühtől. Hát hiábavaló volt a hite? Vagy a világ leigázása egyszerűen nem volt elég ahhoz, hogy jutalmul megkapja az olyannyira áhított halhatatlanságot? Ez az üresség biztosan nem lehet a végső állomás... bár úgy tűnt, sosem lesz vége. Figyelte, ahogy az alsóbbrendű lelkek beleolvadnak a ködbe, és szertefoszlanak a múló időben.
            
            Sahn-Uzal azonban nem akart eltűnni.
            
            Dühtől és gyötrelemtől fűtött akarata nem engedte, hogy megsemmisüljön. Idővel a felismerhetetlen, testetlen suttogás szinte már értelmes szavakká kristályosodott – amint megtudta, ez az istentelen nyelv az ochnun volt, amelyet az élők világában senki sem beszélt. Lassan egy álnok terv kezdett körvonalazódni Sahn-Uzal megtépázott elméjében. A világokat elválasztó leplen át csábító ígéreteket kezdett suttogni, amelyekben rettenthetetlen erejét ajánlotta fel mindazoknak, akik nem féltek meghallgatni őt.
            
            Hamarosan pedig az a nap is eljött, amikor varázslók egy csoportja elhatározta, hogy visszahozza Sahn-Uzalt a halálból. Testetlen lényként arra ösztökélte őket, hogy minden halandónál erősebbé tegyék, és szellemalakját olyan sötét fémpáncélba burkolják, mint amilyet életében viselt. Így kelt hát életre újra, a vas és a gyűlölet hatalmas szellemeként.
            
            A hataloméhes varázslók azt remélték, hogy hétköznapi csatározásaikban fegyverként használhatják őt. Ehelyett ő ott, helyben lemészárolta mindet, és ebben sem fegyver, sem mágia nem akadályozhatta meg.
            
            A kétségbeesett varázslók a nevét kiáltották, hogy megfékezzék, de hiába, mert Sahn-Uzal már nem létezett.
            
            Éterien dörögve mondta ki szellemnevét ochnun nyelven: Mordekaiser.
            
            Ezzel megkezdődött második hódító hadjárata a halandók világa ellen. Ahogy mindig, most is nagyra tört, de ezúttal olyan hatalmas, túlvilági erő volt a birtokában, amilyet korábban el sem tudott képzelni. A varázslók rettegve szertefoszló lelkéből a halál császárához illő fegyvert kovácsolt – ez lett brutális buzogánya, az Alkonyat –, és a saját maga által teremtett hadsereg élére állt.
            
            Ellenfelei számára úgy tűnt, Mordekaisert pusztán a mészárlás és a pusztítás élteti. Könyörtelen hadjáratai nyomán egész generációk vesztek oda.
            
            Mordekaiser terve azonban ennél jóval többről szólt. Birodalma szívében felépítette a Halhatatlan Bástyát, amelyet a legtöbben csak a hatalom központjaként tartottak számon, néhányan azonban megismerhették a valódi titkát is. Mordekaiser szomjazta az összes tiltott tudást, amit a szellemek, a halál és a túlvilág… vagy túlvilágok adhattak.
            
            Az efféle zsarnoki uralommal csak ellenfeleket szerezhetett magának. A Vaslidérc legyőzetett, meglepő módon a noxusi törzsek szövetsége által és a saját belső köréből végrehajtott árulás révén. E rejtett összeesküvés során sikerült elszakítani a lelkét a páncéljától, majd egy ismeretlen helyen elzárni az üres vasvázat.
            
            Ezzel Mordekaisert száműzték az anyagi világból. Azt azonban senki sem tudta, hogy ő számolt ezzel a lehetőséggel – sőt, valójában ez is a terve kulcsfontosságú része volt. A hatalom és a ravaszság messzire juttatta, de ő tudta, hogy a Csontok Csarnokánál jóval nagyszabásúbb végzet vár rá.
            
            Ott, a hajdan üres pusztaságban összegyűlt minden lélek, aki Mordekaiser legutóbbi uralma alatt esett el. Fekete mágiával megrontott szellemük nem tudott elenyészni. A legerősebbekből válogatta össze hűséges, halhatatlan seregét, amely vakon követte a parancsait… de a gyengéknek is jutott szerep.
            
            Lelkük finom anyagából Mordekaiser új birodalmat akart kovácsolni. Azt tervezte, ezek lesznek majd az építőkövei az általa uralt Túlvilágnak.
            
            Runaterrán évszázadok teltek el, és a Halhatatlan Bástya körül új birodalom épült ki. Mordekaiser nevét még mindig félelemmel vegyes csodálattal ejtik ki azok, akik a régmúlt történelmét tanulmányozzák, az a néhány ősi lélek pedig, aki még ismerte, igyekszik szabadulni az emléktől. Számukra az jelenti a legnagyobb fenyegetést, hogy Mordekaiser egyszer megtalálja a módját, hogy végleg visszatérjen.
            
            Azért imádkoznak, hogy ez ne következzen be, hiszen többé senki sem tudná megállítani őt.</p>
            <div>
                <h2 class="skinszöv text-danger">További kinézetei:</h2>
                <img class="skin" id="elsőskin" src="img/mordeskin.jpg">
                <img class="skin" src="img/mordeskin2.jpg">
                <img class="skin" src="img/mordeskin3.jpg">
            </div>
            <a id="vissza" href="index.html"><button type="button" class="btn btn-secondary">Vissza a főoldalra</button></a>
    </div><footer class="footer">
        <p>Horváth Máté</p>
        <p>2020 02.27-28</p>
</footer>
</body>
</html>